<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="en-US">
   <head>
      <meta http-equiv="Content-Type" content="text/plain; charset=UTF-8">
      <meta property="og:title" content="I Capricci d'un Re">
      <meta property="og:image" content="../../data/input_data/images/thumb_fb.jpg">
      <title>I Capricci d'un Re</title>
      <link rel="stylesheet" type="text/css" href="../../css/page_data-include-interpretative.css">
      <link rel="stylesheet" type="text/css" href="../../config/evt_builder-custom-styles.css">
   </head>
   <body>
      <section id="central_wrapper" class="hasNavbar navBarExpanded">
         <div id="text_frame">
            <div id="text">
               <pb xmlns="http://www.tei-c.org/ns/1.0" n="103" xml:id="ICDR103"/><span class="sp speech" data-tagName="sp" data-who="#Avvocato" data-part="2" data-group="pb" data-id="d45e14646">
                  <p data-tagName="p" data-part="2" data-group="lb" data-id="" class="interp-p">comparire più colpevoli di quel che
                     realmente sono, lasciando nella vostra mente un’impressione sinistra,
                     rafforzata ancora più dal fatto, che voi mai li conosceste, com’essi mai non
                     conobbero le mura di quest’aula.<span class="lb" data-tagName="lb" data-type="empty"> </span>Ma oh, quanto diversa è l’opinione del
                     pubblico, spettabili giudici! E non a torto il giudizio del popolo s’è chiamato
                     la bozza del giudizio di Dio. Gli uomini più virtuosi della città hanno
                     attestato l’esattezza di quanto io affermo. E notate che la lode del giusto è
                     sincera e non inganna; poiché come egli ha occhi per riconoscere la virtù così
                     pure ha intelletto per apprezzarla. Il Parroco della Chiesa dei Miracoli
                     attesta che il sig. Alvaro gli raccomandò caldamente di esser breve nelle sue
                     funzioni, essendo suo figlio d’un temperamento nervoso, capace nell'indugio di
                     dare in escandescenze. La volontà di quella famiglia, dunque, era di presentare
                     all'altare, e perciò a vista di tutti, il vero sposo, non il falso. E s'è così,
                     il delitto, la frode, il tentativo di sostituzione dov'è? Ma esaminiamo
                     tuttavia l'uomo che si voleva sostituire nei diritti coniugali. Ei non è
                     brutto, poichè somiglia a suo fratello come l'istessa sua immagine rimandata
                     dallo specchio. Non è malvagio di cuore; la sua intelligenza è elevata, la sua
                     memoria meravigliosa. Colto più di quanto occorre, ama con passione lo studio;
                     entusiasta del bello sa ben guardarsi da ciò ch'è sensuale. Che cosa dunque
                     preoccupa tanto i suoi genitori? Uno stato di esaltazione erotica, che s'è
                     voluto chiamare follia, ma che tale però non l'han giudicato i medici, di cui
                     avete letto i più recenti attestati. E se follia non è, han forse torto i
                     parenti di sperare da un canto che il matrimonio acqueti quella immaginazione
                     troppo fervida, e temere dall'altro che una ripulsa ostinata sospinga il
                     giovine nella demenza suicida? Pensate che furono i ministri della scienza i
                     primi a consigliar lo stato coniugale; e ciò infirma l'ipotesi elevata dalla
                     Pubblica Accusa, secondo cui l'idea del matrimonio fosse stata suggerita dal
                     desiderio di pace e dall'ambizione dell'oro. Queste sono le mie convinzioni,
                     rispettabili giudici; e queste, mi auguro, saranno anche le vostre. Non
                     crediate che io abbii inteso far l'apologia della menzogna; il mio proposito
                     era di mostrarvi a quale prova è stata messa la virtù degli Alvaro; acciò la
                     vostra condanna non pesi ugualmente</p></span></div>
         </div>
      </section>
   </body>
</html>